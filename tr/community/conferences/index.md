---
layout: page
title: "Ruby Konferansları"
lang: tr
---

Tüm dünyadan Ruby programcıları konferanslara her geçen yıl çok daha kalabalık katılıyor, bu konferanslarda süregelen işlerdeki raporları paylaşmak, Ruby'nin geleceğini tartışmak, ve Ruby topluluğuna yeni katılanları karşılamak için bir araya geliyorlar.

[RubyConferences.org][rc], Ruby'ye özgü konferansların basit bir listesidir, Ruby topluluğu ile yardımlaşarak yayınlanır.
Burada etkinlik tarihlerini, konumlarını, CFP'leri (Call For Proposals) ve kayıt bilgilerini bulabilirsiniz.


### Ana Ruby Konferansları

[RubyConf][1]
: 2001'den beri her yıl, [Ruby Central, Inc.][2], RubyConf'u (Uluslararası Ruby konferansı) düzenlemektedir.
  Katılımcı sayısı 2001 ile 2006 arasında on katı artmıştır.
  RubyConf, yaratıcıları tarafından Ruby teknolojileri hakkında sunumların yapılması için bir oturum sağlamıştır, bu sunumlara Test Unit (Nathaniel Talbot), Rake (Jim Weirich), Ruby on Rails (David Heinemeier Hansson), YAML kütüphanesi (Why the Lucky Stiff), ve YARV (Sasada Koichi) dahildir.
  Matz, bir tanesi dışında tüm RubyConf'larda yer almış ve konuşma yapmıştır.

[RubyKaigi][3]
: İlk Japon Ruby konferansı olan RubyKaigi, 2006 yılında Odaiba'da düzenlenmiştir.
  RubyKaigi her yıl Matz ve diğer Ruby'cilerin yeni ve heyecan verici konuşmalarına ev sahipliği yapar.

[EuRuKo <small>(European Ruby Conference)</small>][4]
: İlk yıllık Avrupa Ruby Konferansı (EuRuKo) 2003 yılında Almanya'nın Karlsruhe şehrinde düzenlenmiştir.
  Armin Roehrl ve Michael Neumann'ın da aralarında bulunduğu bir Alman Ruby'ci ekibi tarafından organize edilen EuRuKo, RubyConf'tan iki yıl sonra başlamış ve ikinci yıllık Ruby etkinliği ünvanını kazanmıştır.

### Bölgesel Ruby Konferansları

[Ruby Central][2], [Bölgesel Konferans Hibe Programı][6]nı yönetmektedir.
Bu program, etkinlikler düzenlemek isteyen yerel ve bölgesel grupların masraflarını denkleştirmeyi amaçlamaktadır.

Ruby Central ayrıca 2006 ve 2007 yılında Silikon Vadisi Ruby Konferansı'nı
düzenlemek için SVForum (önceden SDForum) ile takım halinde çalışmıştır.

[WindyCityRails][9], Ruby on Rails konusunda tutkulu olan herkesi bir araya getiren yıllık bir Ruby konferansıdır.
Chicago merkezli konferans, Ruby topluluğuna 2008'den beri hizmet etmektedir.

[Steel City Ruby][16]: Pittsburg, PA

[GoRuCo][19]: New York City'nin yıllık Ruby konferansı.
Bir günlük tek eşzamanlı oturumlu bir konferanstır.

[DeccanRubyConf][20]: Pune'un (Hindistan) yıllık Ruby konferansı, tüm güne yayılmış eğlenceli aktiviteler ile geçer.
Bir günlük tek eşzamanlı oturumlu bir konferanstır.

[Southeast Ruby][21]: Nashville, TN atölye ve konferans.

### Diğer Konferanslarda Ruby

2004'ten beri [O’Reilly'nin Açık Kaynak Konferansı][10] konuları içinde Ruby yer almaktadır.
Ayrıca diğer Ruby'ye özgü olmayan toplantılarda da Ruby ve Ruby'cilerin varlığı artmıştır.

Ayrıca Ruby Central'in [RailsConf][12]'u, RailsConf Avrupa (2006'da Ruby Central ve [Skills Matter][14], 2007'de ise Ruby Central ve O’Reilly işbirliği ile düzenlenen) ve Canada on Rails'in dahil olduğu birkaç konferans [Ruby on Rails][11]'e adanmıştır.



[rc]: http://rubyconferences.org/
[1]: http://rubyconf.org/
[2]: http://rubycentral.org
[3]: http://rubykaigi.org/
[4]: http://euruko.org
[6]: https://rubycentral.org/grants
[9]: http://windycityrails.org
[10]: http://conferences.oreillynet.com/os2006/
[11]: http://www.rubyonrails.org
[12]: http://www.railsconf.org
[14]: http://www.skillsmatter.com
[16]: http://steelcityruby.org/
[19]: http://goruco.com/
[20]: https://github.com/deccanrubyconf
[21]: https://southeastruby.com/
