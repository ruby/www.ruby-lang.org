---
layout: page
title: "Ruby-Talk E-posta Listesi için Gönderi Yönergeleri"
lang: tr
---

Ruby-talk e-posta listesine gönderim yaparken aşağıdaki yönergelere
uymalısınız:
{: .summary}


1. **Her zaman** arkadaşça, anlayışlı, düşünceli, ve zevk sahibi olun. Biz bu
   listenin gitgide büyüyen yeni katılan topluluğu, çok genç kişiler, ve
   bunların öğretmenleri için misafirperver olmasını istiyoruz, tabii aynı
   zamanda ateş soluyan sihirbazların ihtiyaçlarını gidermek de. :-)

2. İçeriğiniz alakalı ve kolay takip edilebilir olsun. İçeriğinizi kısa ve öz
   tutmaya çalışın, fakat alakalı tüm bilgileri de içermesi için uğraşın.

   1. Genel biçim yönergeleri (yani İnternet Görgü Kuralları), üçüncü
      tarafların kolayca takip edebilmesini (gerçek zamanlı ya da arşivleri
      incelerken) sağlayan genel duygu ve düşüncelerdir:

      * **Lütfen not edin:**
        Önceki gönderilerdeki alıntı metni yanıtlarınızdan **önce** dahil edin
        ve alakalı olduğu kadarıyla **seçerek** alıntılayın.
      * **Düz metin** kullanın; HTML, RTF, ya da Word kullanmayın.
        Çoğu e-posta programı bunun için bir seçenek sunar; eğer sizinki
        sunmuyorsa, (ücretsiz) bir program edinin ya da bu seçeneği sunan web
        tabanlı bir servis kullanın.
      * Dosyalardaki örnekleri **satır içi** olarak dahil edin; ek kullanmayın.

   2. Eğer bir problemi bildiriyorsanız, **tüm** ilgili bilgileri ilk seferinde
      verin; bu, ruhsal arkadaşlar haber grubu değil. :-)

      Gerektiğinde şunları da ekleyin:

      * Problemi üreten (tercihen basit) bir örnek
      * Asıl hata mesajları
      * Ruby sürümü (`ruby -v`)
      * İşletim sistemi tipi ve sürümü (`uname -a`)
      * Ruby'yi inşa etmek için kullanılan derleyicinin ismi ve sürümü

3. Konu satırını mümkün olduğunca bilgilendirici yapın, böylece ilgilenenler
   gönderinizi okur, ilgilenmeyenler ise kolayca boşverebilir.

   Gönderinizin içeriğini **kullanışlı bir şekilde** tanımlayın.

   Şunlar uygun:

   * "X'i z üzerinde y ile nasıl yapabilirim?"
   * "Problem: x yaptım, y bekliyordum ancak z oldu."
   * "BUG: Y modülü ile x yaparken z patladı."

   Şunlar uygun **değil**:

   * "Lütfen yardım edin!!!"
   * "Yeni gelen sorusu"
   * "Bana neyin yanlış olduğunu söyleyecek bir Ruby uzmanına ihtiyacım var"

   Konu satırında şu önekler yaygındır:

   * `[ANN]` (duyurular (announcements) için)
   * `[BUG]` (hata (bug) bildirimleri için)
   * `[OT]`  (konu dışı (off-topic) için, eğer konu dışı bir gönderi
     göndermeniz gerekiyorsa)

4. Son olarak, düşünceli olun: Çok tembel olmayın. Eğer bir bilgi arıyorsanız,
   öncelikle bunu bulmak için hatrı sayılır bir çaba harcayın. Gerektikçe
   [Ruby ana sayfası][ruby-lang], [Ruby SSS][faq] ve diğer belgelendirmeleri
   kontrol edin, önceki gönderileri aramak için bir arama motoru kullanın, vb.


_Bu yönergeler [comp.lang.ruby SSS][clrFAQ]'dan alınmıştır._



[ruby-lang]: /tr/
[faq]: /en/documentation/faq/
[clrFAQ]: http://rubyhacker.com/clrFAQ.html
