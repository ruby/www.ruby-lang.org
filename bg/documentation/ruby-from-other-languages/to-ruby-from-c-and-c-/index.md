---
layout: page
title: "Oт C/C++ към Ruby"
lang: bg
---

Трудно е да се напише кратко описание за разликите между Ruby и C/C++.
Ще споменем само, че Ruby е писан на C, преди да дадем приликите и
разликите.

### Прилики със C

Както в C, така и в Ruby …

* Можете да програмирате процедурно (въпреки това кода ви ще бъде ОО под
  повърхността ).
* Повечето оператори са същите. Липсват обаче `++` или `--`.
* Имаме `__FILE__` и `__LINE__`.
* Съществуват константи, но не зползваме ключовата дума `const`. В Ruby
  константите се започват с главна буква.
* Низовете са оградени с двойни кавички.
* Низовете могат да се променят.
* В Ruby имаме `ri` команда в терминала, по подобие на man.
* Наличен е подобен команден дебъгер.

### Прилики със C++

Както в C++, така и в Ruby …

* Имаме повечето оператори ( дори `::` ). `<<` е често използван за
  добавянето на елементи в списък. Забележка: в Ruby използваме `.`
  вместо `->`.
* `public`, `private` и `protected` изпълняват подобна роли.
* Наследяването става с един символ, но той не е `:`, а `<`.
* Можете да слагате кода си в “модули”, подобно на `именованите
  пространства` в C++.
* Изключенията работят подобно, въпреки че ключовите думи са други.

### Разлики със C

За разлика от C, в Ruby …

* Обектите са strongly typed ( имената на променливите нямат тип ).
* Липсват макроси и препроцесорни директиви, кастване и указатели,
  typedefs, sizeof или enums.
* Липсват заглавни файлове. Просто дефинирате функции ( обикновено
  наричани “методи” ) и класове.
* Липсва директивата <tt>#define</tt>. В Ruby използваме директно
  константите.
* В Ruby 1.8 кода се интерпретира в реално време, а не се компилира до
  машинен или byte код.
* Всички променливи живеят в heap-а. Няма нужда от ръчното освобождаване
  на памет – за това се грижи garbage collector-а.
* Аргументите към методите се предават по референция, не по стойност.
* В Ruby използваме `require 'foo'` вместо `#include <foo>` или
  `#include "foo"`.
* Нямаме достъп до асемблерския код.
* Не използваме `;` за край на ред.
* Можем да ползваме `if` и `while` без скоби.
* Скобите при извикването на метод могат да бъдат пропуснати.
* Обикновено не ползваме къдрави скоби—слагаме край на много редовите
  конструкции ( като `while ) с ключовата дума @end`.
* Ключовата дума `do` се използва за блоковете .
* Понятието “блок” има различно значение. В Ruby блока е част от код,
  асоциирана с тяло на метод, израз или др.
* Няма декларация на типа на променливите. Просто ги наименоваме при
  употребата.
* Когато тестваме за истинност, само `false` и `nil` ни дават лъжа.
  Всичко друго се приема за истина ( включително `0`, `0.0` и `"0"`).
* Няма `char`—в Ruby това е еднобуквен низ.
* Низовете не завършват с нулиращ байт.
* Масивите могат да се разширяват динамично, когато добавяме елементи.
* Много често всичко е израз.

### Разлики със C++

За разлика от C++, в Ruby …

* Липсва явни референции, Това е така, защото в Ruby всяка променлива
  автоматично се свързва с обект.
* Обектите са strongly, но *dynamically* typed. При runtime се разбира
  дали един метод може да бъде извикан.
* Конструктора е наименован `initialize`.
* Всички методи са винаги виртуални.
* Клас променливите винаги започват с <tt>@@</tt>.
* Нямаме директен достъп до член променливите ( наричани атрибути )—това
  става с методи.
* Използваме `self` вместо `this`.
* Някои методи завършва с ’?’ или ’!’. Те всъшност не са специални, а
  това е част името им. Наименоваме метод, който завършва с ’?’, ако той
  връща булев резултат, а ’!’ когато метода променя състоянието на
  променливите.
* Нямаме множествено наследяване. За сметка на това имаме “mixins” (
  може да наследим всички методи на даден модул ).
* Имаме няколко задължителни конвенции за именоване ( пример: имената на
  класовете започват с главна буква, имената на променливите започват с
  малко буква ).
* Не е задължително да ползваме скоби при извикването на метод.
* Може да отворим клас по всяко време за добавяне на методи.
* Нямаме нужда от C++ templates.
* Итерацията се извършва по различен начин. В Ruby не е нужна употребата
  на отделен обект за итерацията ( като `vector<T>::const_iterator
  iter`), а може да направим един обект итерационен, ако дефинираме
  метод each, , който ще ни позволи да ползваме модула `Enumerator`.
* Налични са два типа контейнери: `масиви` and `хешове`.
* Нямаме конвертиране на типове.
* Многонишковата библиотека е вградена, но за разлика то 1.9, в 1.8
  иамем “green threads”, а не native threads.
* Unit testing библиотеката идва със стандартната библиотека на Ruby.

