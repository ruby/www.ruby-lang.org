---
layout: page
title: "Правила публікацій для розсилки Ruby-Talk"
lang: uk
---

Дотримуйтеся цих правил під час публікацій у розсилці ruby-talk.
{: .summary}


1. **Завжди** будьте дружніми, уважними, тактовними й коректними. Ми хочемо
   зберегти цю розсилку гостинною для зростаючої кількості новачків, дуже
   молодих людей і їхніх учителів, а також не обмежувати «вогнедишних
   чарівників». :-)

2. Тримайте зміст релевантним і зрозумілим. Намагайтеся писати коротко й
   по суті, але водночас включайте всю важливу інформацію.

   1. Загальні правила оформлення (нетикет) — це питання здорового глузду
      і звичайної ввічливості, які полегшують іншим людям читання (у режимі
      реального часу або під час перегляду архівів):

      * **Зверніть увагу:**
        Вставляйте цитований текст з попередніх повідомлень **перед** вашими
        відповідями і **вибірково** цитуйте лише релевантне.
      * Використовуйте **звичайний текст**; не використовуйте HTML, RTF або Word.
        Більшість поштових програм має таку опцію; якщо ваша не має —
        встановіть (безкоштовну) програму або скористайтеся вебсервісом.
      * Додавайте приклади з файлів як **вбудований** текст; не використовуйте
        вкладення.

   2. Якщо повідомляєте про проблему, надайте **усю** релевантну інформацію
      одразу; це не група для екстрасенсів. :-)

      За можливості додайте:

      * приклад (бажано простий), який відтворює проблему
      * фактичні повідомлення про помилки
      * версію Ruby (`ruby -v`)
      * тип і версію ОС (`uname -a`)
      * назву та версію компілятора, яким було зібрано Ruby

3. Зробіть тему повідомлення максимально інформативною, щоб ті, кому це
   цікаво, прочитали ваш допис, а ті, кому ні — могли легко його оминути.

   **Змістовно** описуйте, про що ваш допис.

   Це нормально:

   * "How can I do x with y on z?"
   * "Problem: did x, expected y, got z."
   * "BUG: doing x with module y crashed z."

   Це **не** нормально:

   * "Please help!!!"
   * "Newbie question"
   * "Need Ruby guru to tell me what's wrong"

   Такі префікси стали поширеними для тем:

   * `[ANN]` (для оголошень)
   * `[BUG]` (для звітів про помилки)
   * `[OT]`  (для off-topic, якщо вже дуже треба)

4. І наостанок, будьте уважними: не лінуйтеся. Якщо шукаєте інформацію,
   спочатку докладіть розумних зусиль, щоб знайти її самостійно. За потреби
   перегляньте [домашню сторінку Ruby][ruby-lang],
   [FAQ Ruby][faq] та іншу документацію,
   скористайтеся пошуковиком для пошуку в архівах, тощо.


_Ці правила запозичено з [FAQ comp.lang.ruby][clrFAQ]._



[ruby-lang]: /uk/
[faq]: /uk/documentation/faq/
[clrFAQ]: http://rubyhacker.com/clrFAQ.html
