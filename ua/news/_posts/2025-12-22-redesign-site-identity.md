---
layout: news_post
title: "Оновлення айдентики нашого сайту"
author: "Hiroshi SHIBATA"
translator: "Andrii Furmanets"
date: 2025-12-22 05:46:09 +0000
lang: ua
---

Раді оголосити про комплексне оновлення нашого сайту. Дизайн для цього оновлення створила [Taeko Akatsuka](https://x.com/ken_c_lo).

У межах цього оновлення ми переосмислили айдентику сайту як "Мова, де збираються люди, сайт, де людей видно".

Ruby уже 30 років є мовою, зосередженою на "щасті програміста". Новий ключовий візуал передає присутність людей довкола Ruby.

Композиція містить різноманітних ілюстрованих персонажів, намальованих від руки, що розходяться від центрального логотипа Ruby. Вони символізують розробників у всьому світі, які поєднуються через Ruby, створюють цінність у своїх сферах і насолоджуються Ruby поруч зі знайомими мотивами.

Передаючи сучасні сильні сторони Ruby - екосистему, продуктивність і спільноту - теплий візуальний стиль уособлює незмінні радість, доступність і тактильність, які були основою Ruby від самого початку. Ми прагнули виразності, унікальної для Ruby, якої немає на сайтах інших мов програмування.

Matz підкреслює простоту вираження як одну з сильних сторін Ruby, поряд з екосистемою, продуктивністю та спільнотою. У новому дизайні, після ключового візуалу, показано код Ruby, щоб підкреслити її сутність як мови програмування.

Ми також додали інтерв'ю з учасниками спільноти та фотографії, створивши сайт, де можна відчути присутність багатьох людей, що стоять за мовою програмування.

Оновлення сайту з новим дизайном ще триває. Залишається багато напрямів для поліпшення, зокрема непрацюючі посилання та неузгодженості. Ми будемо раді вашому зворотному зв'язку.
