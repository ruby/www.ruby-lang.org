---
layout: news_post
title: "Передача власності репозиторію RubyGems"
author: "matz"
translator: "Andrii Furmanets"
date: 2025-10-17 12:00:00 +0000
tags:
lang: ua
---

Шановна спільното Ruby,

RubyGems і Bundler - ключові офіційні клієнти для rubygems.org та екосистеми Ruby, які багато років постачаються разом із мовою Ruby та працюють як частина стандартної бібліотеки.

Попри цю важливу роль, RubyGems і Bundler історично розроблялися поза організацією Ruby на GitHub, на відміну від інших основних компонентів екосистеми Ruby.

Щоб забезпечити спільноті довгострокову стабільність і безперервність, core-команда Ruby під керівництвом Matz вирішила взяти на себе опіку над цими проєктами від Ruby Central. Ми продовжимо їхній розвиток у тісній співпраці з Ruby Central та ширшою спільнотою.

Ми хочемо підкреслити такі важливі моменти:

* Власність на репозиторій перейде до core-команди Ruby, щоб забезпечити довгострокову стабільність і узгодженість із ширшою екосистемою Ruby. Управління репозиторієм продовжить здійснювати Ruby Central, тепер спільно з core-командою Ruby.
* RubyGems і Bundler залишаться open source під своїми чинними ліцензіями, без змін ліцензійних умов.
* Усі наявні учасники зберігають повні авторські права та авторство своїх внесків у код. Ця передача не впливає на права інтелектуальної власності жодного контриб'ютора.
* Спільний, керований спільнотою процес розробки продовжиться як і раніше, і ми вітаємо внески від усіх членів спільноти.

Ця передача відображає нашу відданість забезпеченню подальшого здоров'я, стабільності та зростання екосистеми Ruby на роки вперед. Ми вдячні Ruby Central за роки сумлінної опіки та з нетерпінням чекаємо на спільну роботу з усіма членами спільноти Ruby, щоб збудувати ще світліше майбутнє для Ruby.

Дякуємо за вашу постійну підтримку та внески.

З повагою,

Юкіхіро Мацумото, також відомий як Matz
